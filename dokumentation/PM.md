# Kuren för Censuren - Kampanjsida

Albert Olof Sparrman | 2022-06-02

## Inledning
Detta arbetes mål var att skapa en hemsida för en kampanjtext som vi tidigare hade författat på Svenskan. 

## Bakgrund
Arbetet började med att vi på Svenskan kom på en idé för en kampanj som handlade om antingen yttrandefrihet eller jämställdhet. När vi i grupper valt vad vi skulle arbeta med skrev vi texter individuellt. När vi var klara med det individuella skrivandet sammanställde vi en gemensam text som vi sedan skulle använda när vi skapade vår hemsida. 

Arbetet på hemsidan var individuellt och började med ett kort planerings stadie. Vi hade fått tre färdiggjorda teman av Jens och skulle alltså bara bestämma sidans färger och fonter/font. 

När jag hade planerat klart hur sidans tema ungefär skulle se ut började jag koda. Jag började med att lägga till min text i HTML-koden och sedan ändrade jag färgerna i CSS-dokumentet. Jag hittade bilden som jag använde på Unsplash och valde även att göra en egen ruta på sidan med information om källor och författare m.m. Jag ändrade även fonten och skapade en logga till kampanjen. 

Efter jag var nöjd med sidans utseende validerade jag både HTML- och CSS-koden med hjälp av validator.nu.  

## Positiva erfarenheter
Jag skulle säga att det mesta gick bra. Jag är speciellt nöjd med hur smidigt jag kunde lägga till min extra sidruta och att jag fick den att fungera på både datorn och mobilen. 

## Negativa erfarenheter
Jag hade vissa svårigheter, framförallt med att ändra fonten. Detta beror troligtvis mest på att jag försökte lösa problemet snabbt utan att verkligen läsa koden. Jag lyckades få det att fungera till slut men nästa gång ska jag nog börja med att läsa igenom koden före jag börjar skriva som en galning. 

## Sammanfattning
Jag skulle säga att projektet i stort gick bra. Mina största svårigheter tror jag framförallt berodde på mig själv och att jag ibland kanske jobbade för snabbt, men till slut kom jag fram till en produkt som borde fungera bra med de flesta skärmstorlekarna och som jag är nöjd med
